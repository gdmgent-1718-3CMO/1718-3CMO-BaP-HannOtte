---
# layout: vertical
permalink: logo/
published: true
title: Logo intro
---

# Musicals, dat is ons ding

## introductie

<p>
	Het logo, dat is de samenvatting van je merk, de spreekwoordelijke eerste indruk.
	Het is het centrum van je herkenbaarheid en komt op praktisch elk element terug.
	De uitdaging gepaard aan het ontwikkelen van een nieuw logo was niet min, het logo moet sterk staan op zichzelf en in combinatie met de huisstijl, maar low-profile ingezet kunnen worden op de stijl die we toegestuurd krijgen in logopacks van elke nieuwe productie.
</p>
<p>	<br>Het logo van Arte del Sueño heeft dus eigenlijk 2 gezichten en daar kunnen we handig gebruik van maken! 
	Zo is het bv. een zeer goed logo om bovenop sfeerfotografie te plaatsen, en staat het tegelijk krachtig op volvlakken.
	<br><em>Net zoals een goede acteur verschillende rollen aankan dus!</em>
</p>

<p>
	Dan is er ook nog een ander kenmerk die zijn weg gevonden heeft binnen de huisstijl van Arte del Sueño, wat <em>"de kunst van het dromen"</em> betekent.
	Het gaat om een element dat onze Spaanse naam rijk is, maar vaak vergeten wordt.
	Op de N van Sueño <em>['sweɲo]</em>, staat namelijk de <em>tilde</em> (~).
</p>

<p>
	Net omdat het zowel in de uitspraak als bij het schrijven zo vaak vergeten wordt, werd het opgenomen in het logo van de vzw.
	Het bevindt zich in de negatieve ruimte en verdeelt het logo in 2 delen, boven en onderkant.
	We zetten de tilde even in de schijnwerper, een geheugensteuntje voor wie hem al eens durft te vergeten.
</p>

<p>
	Een bijkomende verwijzing is te vinden naar het golven van het theaterdoek. 
	Iets waar onze vzw uiteraard mee vertouwd is.
</p>